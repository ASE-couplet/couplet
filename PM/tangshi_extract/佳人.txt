洛阳芳树映天津，灞岸垂杨窣地新。
直为经过行处乐，不知虚度两京春。
去年余闰今春早，曙色和风着花草。
可怜寒食与清明，光辉幷在长安道。
自从关路入秦川，争道何人不戏鞭。
公子途中妨蹴踘，佳人马上废秋千。
渭水长桥今欲渡，葱葱渐见新丰树。
远看骊岫入云霄，预想汤池起烟雾。
烟雾氛氲水殿开，暂拂香轮归去来。
今岁清明行已晚，明年寒食更相陪。

蓼花蘸水火不灭，水鸟惊鱼银梭投。
满目荷花千万顷，红碧相杂敷清流。
孙武已斩吴宫女，琉璃池上佳人头。

迢迢芳园树，列映清池曲。
对此伤人心，还如故时绿。
风条洒余霭，露叶承新旭。
佳人不再攀，下有往来躅。

东城攀柳叶，柳叶低着草。
少壮莫轻年，轻年有人老。
柳发遍川岗，登高堪断肠。
雨烟轻漠漠，何树近君乡？赠君折杨柳，颜色岂能久。
上客莫霑巾，佳人正回首。
新柳送君行，古柳伤君情。
突兀临荒渡，婆娑出旧营。
隋家两岸尽，陶宅五株平。
日暮偏愁望，春山有鸟声。

佳人一壶酒，秋容满千里。
石马卧新烟，忧来何所似？歌声且潜弄，陵树风自起。
长裾压高台，泪眼看花机。

山连翠羽屏，草接烟华席。
望尽南飞燕，佳人断信息。

南国多佳人，莫若大堤女。
玉床翠羽帐，宝袜莲花炬。
魂处自目成，色授开心许。
迢迢不可见，日暮空愁予。

采莲归，绿水芙蓉衣，秋风起浪凫雁飞。
桂棹兰桡下长浦，罗裙玉腕摇轻橹。
叶屿花潭极望平，江讴越吹相思苦。
相思苦，佳期不可驻。
塞外征夫犹未还，江南采莲今已暮。
今已暮，摘莲花，今渠那必尽倡家。
官道城南把桑叶，何如江上采莲花？莲花复莲花，花叶何重叠。
叶翠本羞眉，花红彊如颊。
佳人不兹期，怅望别离时。
牵花怜共蒂，折藕爱连丝。
故情何处所？新物徒华滋。
不惜南津交佩解，还羞北海雁书迟。
采莲歌有节，采莲夜未歇。
正逢浩荡江上风，又值徘徊江上月。
莲浦夜相逢，吴姬越女何丰茸。
共问寒江千里外，征客关山更几重。

扬清歌，发皓齿，北方佳人东邻子。
且吟白纻停渌水，长袖拂面为君起。
寒云夜卷霜海空，胡风吹天飘塞鸿。
玉颜满堂乐未终，馆娃日落歌吹蒙。

琴调秋些，胡风遶雪。
峡泉生咽，佳人愁些。

我爱正考甫，思贤作商颂。
我爱扬子云，理乱皆如凤。
振衣中夜起，露花香旖旎。
扑碎骊龙明月珠，敲出凤凰五色髓。
陋卷萧萧风淅淅，缅想斯人胜珪璧。
寂寥千载不相逢，无限区区尽虚掷。
君不见沈约道，佳人不在兹，春光为谁惜。

深宫高楼入紫清，金作蛟龙盘绣楹。
佳人当窗弄白日，弦将手语弹鸣筝。
春风吹落君王耳，此曲乃是升天行。
因出天池泛蓬瀛，楼船蹙沓波浪惊。
三千双蛾献歌笑，挝钟考鼓宫殿倾。
万姓聚舞歌太平，我无为，人自宁。
三十六帝欲相迎，仙人飘翩下云𫐌。
帝不去，留镐京。
安能为轩辕，独往入窅冥。
小臣拜献南山寿，陛下万古垂鸿名。

故枥思疲马，故巢思迷禽。
浮云蔽我乡，踯躅游子吟。
游子悲久滞，浮云郁东岑。
客堂无丝桐，落叶如秋霖。
艰哉远游子，所以悲滞淫。
一为浮云词，愤塞谁能禁。
驰晖百年内，惟愿展所钦。
胡为不归欤，坐使年病侵。
未老霜遶鬓，非狂火烧心。
太行何艰哉？北斗不可斟。
夜晴星河出，耿耿辰与参。
佳人敻青天，尺素重于金。
泬寥群动异，眇默诸境森。
苔衣上闲阶，蜻蛚催寒砧。
立身计几误，道险无容针。
三年不还家，万里遗锦衾。
梦魂无重阻，离忧因古今。
胡为不归欤，孤负丘中琴。
腰下是何物？牵缠旷登寻。
朝与名山期，夕宿楚水阴。
楚水殊演漾，名山杳岖嵚。
客从洞庭来，婉娈潇湘深。
橘柚在南国，鸿雁遗秋音。
下有碧草洲，上有青橘林。
引烛窥洞穴，凌波睥天琛。
蒲荷影参差，凫鹤雏淋涔。
浩歌惜芳杜，散发轻华簪。
胡为不归欤，泪下霑衣襟。
鸢飞戾霄汉，蝼蚁制鳣鱏。
赫赫大圣朝，日月光照临。
圣主虽启迪，奇人分堙沈。
层城发云韶，玉府锵球琳。
鹿鸣志丰草，况复虞人箴。

传书青鸟迎箫凤，巫岭荆台数通梦。
谁家窈窕住园楼，五马千金照陌头。
罗裙玉佩当轩出，点翠施红竞春日。
佳人二八盛舞歌，羞将百万呈双娥。
庭前芳树朝夕改，空驻妍华欲谁待。

南国佳人去不回，洛阳才子更须媒。
绮琴白雪无心弄，罗幌清风到晓开。
冉冉修篁依户牖，迢迢列宿映楼台。
纵令奔月成仙去，且作行云入梦来。

绝代有佳人，幽居在空谷。
自云良家子，零落依草木。
关中昔丧败，兄弟遭杀戮。
官高何足论，不得收骨肉。
世情恶衰歇，万事随转烛。
夫婿轻薄儿，新人已如玉。
合昏尚知时，鸳鸯不独宿。
但见新人笑，那闻旧人哭。
在山泉水清，出山泉水浊。
侍婢卖珠回，牵萝补茅屋。
摘花不插发，采柏动盈匊。
天寒翠袖薄，日暮倚修竹。

使君意气凌青霄，忆昨欢娱常见招。
细马时鸣金騕袅，佳人屡出董骄饶。
东流江水西飞燕，可惜春光不相见。
愿携王赵两红颜，再骋肌肤如素练。
通泉百里近梓州，请公一来开我愁。
舞处重看花满面，尊前还有锦缠头。

昔有佳人公孙氏，一舞剑气动四方。
观者如山色沮丧，天地为之久低昂。
{火霍}如羿射九日落，矫如群帝骖龙翔。
来如雷霆收震怒，罢如江海凝清光。
绛唇珠袖两寂莫，况有弟子传芬芳。
临颍美人在白帝，妙舞此曲神扬扬。
与余问答既有以，感时抚事增惋伤。
先帝侍女八千人，公孙剑器初第一。
五十年间似反掌，风尘倾动昏王室。
棃园子弟散如烟，女乐余姿映寒日。
金粟堆南木已拱，瞿唐石城草萧瑟。
玳筵急管曲复终，乐极哀来月东出。
老夫不知其所往，足茧荒山转愁疾。

佳人绝代歌，独立发皓齿。
满堂惨不乐，响下清虚里。
江城带素月，况乃清夜起。
老夫悲暮年，壮士泪如水。
玉杯久寂寞，金管迷宫征。
勿云听者疲，愚智心尽死。
古来杰出士，岂待一知己。
吾闻昔秦青，倾侧天下耳。

落日放船好，轻风生浪迟。
竹深留客处，荷净纳凉时。
公子调冰水，佳人雪藕丝。
片云头上黑，应是雨催诗。

城上春云覆苑墙，江亭晚色静年芳。
林花著雨燕脂落，水荇牵风翠带长。
龙武新军深驻辇，芙蓉别殿谩焚香。
何时诏此金钱会，暂醉佳人锦瑟旁。

东望少城花满烟，百花高楼更可怜。
谁能载酒开金盏，唤取佳人舞绣筵。

上客回空骑，佳人满近船。
江清歌扇底，野旷舞衣前。
玉袖凌风并，金壶隐浪偏。
竞将明媚色，偷眼艳阳天。

昆吾御宿自逶迤，紫阁峰阴入渼陂。
香稻啄余鹦鹉粒，碧梧栖老凤皇枝。
佳人拾翠春相问，仙侣同舟晚更移。
彩笔昔游干气象，白头吟望苦低垂。

绝塞乌蛮北，孤城白帝边。
飘零仍百里，消渴已三年。
雄剑鸣开匣，群书满系船。
乱离心不展，衰谢日萧然。
筋力妻孥问，菁华岁月迁。
登临多物色，陶冶赖诗篇。
峡束沧江起，岩排石树圆。
拂云霾楚气，朝海蹴吴天。
煮井为盐速，烧畬度地偏。
有时惊叠嶂，何处觅平川。
㶉𫛶双双舞，猕猿垒垒悬。
碧萝长似带，锦石小如钱。
春草何曾歇，寒花亦可怜。
猎人吹戍火，野店引山泉。
唤起搔头急，扶行几屐穿。
两京犹薄产，四海绝随肩。
幕府初交辟，郎官幸备员。
瓜时犹旅寓，萍泛苦夤缘。
药饵虚狼藉，秋风洒静便。
开襟驱瘴疠，明目扫云烟。
高宴诸侯礼，佳人上客前。
哀筝伤老大，华屋艳神仙。
南内开元曲，常时弟子传。
法歌声变转，满座涕潺湲。
吊影夔州僻，回肠杜曲煎。
即今龙厩水，莫带犬戎膻。
耿贾扶王室，萧曹拱御筵。
乘威灭蜂虿，戮力效鹰鹯。
旧物森犹在，凶徒恶未悛。
国须行战伐，人忆止戈鋋。
奴仆何知礼，恩荣错与权。
胡星一彗孛，黔首逐拘挛。
哀痛丝纶切，烦苛法令蠲。
业成陈始王，兆喜出于畋。
宫禁经纶密，台阶翊戴全。
熊罴载吕望，鸿雁美周宣。
侧听中兴主，长吟不世贤。
音徽一柱数，道里下牢千。
郑李光时论，文章并我先。
阴何尚清省，沈宋歘联翩。
律比昆仑竹，音知燥湿弦。
风流俱善价，惬当久忘筌。
置驿常如此，登龙盖有焉。
虽云隔礼数，不敢坠周旋。
高视收人表，虚心味道玄。
马来皆汗血，鹤唳必青田。
羽翼商山起，蓬莱汉阁连。
管宁纱帽净，江令锦袍鲜。
东郡时题壁，南湖日扣舷。
远游凌绝境，佳句染华笺。
每欲孤飞去，徒为百虑牵。
生涯已寥落，国步乃迍邅。
衾枕成芜没，池塘作弃捐。
别离忧怛怛，伏腊涕涟涟。
露菊班丰镐，秋蔬影涧瀍。
共谁论昔事，几处有新阡。
富贵空回首，喧争懒着鞭。
兵戈尘漠漠，江汉月娟娟。
局促看秋燕，萧疏听晚蝉。
雕虫蒙记忆，烹鲤问沈绵。
卜羡君平杖，偷存子敬毡。
囊虚把钗钏，米尽坼花钿。
甘子阴凉叶，茅斋八九椽。
阵图沙北岸，市暨瀼西巅。
羁绊心常折，栖迟病即痊。
紫收岷岭芋，白种陆池莲。
色好梨胜颊，穰多栗过拳。
敕厨唯一味，求饱或三鳣。
儿去看鱼笱，人来坐马鞯。
缚柴门窄窄，通竹溜涓涓。
堑抵公畦棱，村依野庙壖。
缺篱将棘拒，倒石赖藤缠。
借问频朝谒，何如稳醉眠。
谁云行不逮，自觉坐能坚。
雾雨银章涩，馨香粉署妍。
紫鸾无近远，黄雀任翩翾。
困学违从众，明公各勉旃。
声华夹宸极，早晚到星躔。
恳谏留匡鼎，诸儒引服虔。
不逢输鲠直，会是正陶甄。
宵旰忧虞轸，黎元疾苦骈。
云台终日画，青简为谁编。
行路难何有，招寻兴已专。
由来具飞檝，𫏐拟控鸣弦。
身许双峰寺，门求七祖禅。
落帆追宿昔，衣褐向真诠。
安石名高晋，昭王客赴燕。
途中非阮籍，查上似张骞。
披拂云宁在，淹留景不延。
风期终破浪，水怪莫飞涎。
他日辞神女，伤春怯杜鹃。
淡交随聚散，泽国绕回旋。
本自依迦叶，何曾藉偓佺。
𬬻峰生转盻，橘井尚高褰。
东走穷归鹤，南征尽跕鸢。
晚闻多妙教，卒践塞前愆。
顾凯丹青列，头陀琬琰镌。
众香深黯黯，几地肃芊芊。
勇猛为心极，清羸任体孱。
金蓖空刮眼，镜象未离铨。

极乐三军士，谁知百战场。
无私齐绮馔，久坐密金章。
醉客霑鹦鹉，佳人指凤皇。
几时来翠节，特地引红妆。

春草纷碧色，佳人旷无期。
悠哉千里心，欲采商山芝。
叹息良会晚，如何桃李时。
怀君晴川上，伫立夏云滋。

入仕无知言，游方随世道。
平生愿开济，遇物干怀抱。
已阻青云期，甘同散樗老。
客游南海曲，坐见韶阳蚤。
旧国别佳人，他乡思芳草。
惜无鸿鹄翅，安得凌苍昊。

楚狂身世恨情多，似病如忧正是魔。
花萼败春多寂寞，叶阴迎夏已清和。
鹂黄好鸟摇深树，细白佳人著紫罗。
军旅阅诗裁不得，可怜风景遣如何。

佳人成古石，藓驳覆花黄。
犹有春山杏，枝枝似薄妆。

琴调秋些，胡风遶雪。
峡泉声咽，佳人愁些。

故枥思疲马，故窠思迷禽。
浮云蔽我乡，踯躅游子吟。
游子悲久滞，浮云郁东岑。
客堂无丝桐，落叶如秋霖。
艰哉远游子，所以悲滞淫。
一为浮云词，愤塞谁能禁。
驰归百年内，唯愿展所钦。
胡为不归欤，坐使年病侵。
未老霜遶鬓，非狂火烧心。
太行何难哉，北斗不可斟。
夜静星河出，耿耿辰与参。
佳人敻青天，尺素重于金。
泬寥群动异，眇默诸境森。
苔衣上闲阶，蟋蟋催寒砧。
立身计几悮，道险无容针。
三年不还家，万里遗锦衾。
梦魂无重阻，离忧罔古今。
胡为不归欤，辜负匣中琴。
腰下是何物，牵缠旷登寻。
朝与名山期，夕宿楚水阴。
楚水殊演漾，名山窅岖嵚。
客从洞庭来，婉娈潇湘深。
橘柚在南国，鸿雁遗秋音。
下有碧草洲，上有青橘林。
引烛窥洞穴，凌波睥天琛。
蒲荷影参差，凫鹤雏淋涔。
浩歌惜芳杜，散发轻华簪。
胡为不归欤，泪下沾衣襟。
鸢飞戾宵汉，蝼蚁制鳣鱏。
赫赫大圣朝，日月光照临。
圣主虽启迪，奇人分湮沈。
层城登云韶，王府锵球琳。
鹿鸣志丰草，况复虞人箴。

龙剑昔藏影，送雄留其雌。
人生阻欢会，神物亦别离。
碧树感秋落，佳人无还期。
夜琴为君咽，浮云为君滋。
爱而伤不见，星汉徒参差。

朝与佳人期，碧树生红萼。
暮与佳人期，飞雨洒清阁。
佳人窅何许，中夜心寂寞。
试忆花正开，复惊叶初落。
行骑飞泉鹿，卧听双海鹤。
嘉愿有所从，安得处其薄。

朝与佳人期，碧树生红萼。
暮与佳人期，飞雨洒清阁。
佳人窅何许，中夜心寂寞。
试忆花正开，复惊叶初落。
行骑飞泉鹿，卧听双海鹤。
嘉愿有所从，安得处其薄。

朝与佳人期，碧树生红萼。
暮与佳人期，飞雨洒清阁。
佳人窅何许，中夜心寂寞。
试忆花正开，复惊叶初落。
行骑飞泉鹿，卧听双海鹤。
嘉愿有所从，安得处其薄。

日窅窅兮下山，望佳人兮不还。
花落兮屋上，草生兮堦间。
日日兮春风，芳菲兮欲歇。
老不可兮更少，君何为兮轻别。

佳人玉立生此方，家住邯郸不是倡。
头髻{髟/委}鬌手爪长，善抚琴瑟有文章。
新妍笼裙云母光，朱弦绿水喧洞房。
忽闻斗酒初决绝，日暮浮云古离别。
巴猿啾啾峡泉咽，泪落罗衣颜色暍。
不知谁家更张设，丝履墙偏钗股折。
南山阑干千丈雪，七十非人不暖热。
人情厌薄古共然，相公心在持事坚。
上善若水任方圆，忆昨好之今弃捐。
服药不如独自眠，从他更嫁一少年。

自用金钱买槿栽，二年方始得花开。
鲜红未许佳人见，蝴蝶争知早到来。

东山多乔木，月午始苍苍。
虽殊碧海状，爱此青苔光。
高下灭华烛，参差启洞房。
佳人梦余思，宝瑟愁应商。
皎洁殊未已，沈吟限一方。
宦情哂鸡口，世路倦羊肠。
彼美金石分，眷言兰桂芳。
清晖讵同夕，耿耿但相望。

佳人比香草，君子即芳兰。
宝器金罍重，清音玉珮寒。
贡文齐受宠，献礼两承欢。
鞍马幷汾地，争迎陆与潘。

东城攀柳叶，柳叶低着草。
少壮莫轻年，轻年有衰老。
柳发遍川冈，登高堪断肠。
雨烟轻漠漠，何树近君乡。
赠君折杨柳，颜色岂能久。
上客莫沾巾，佳人正回首。
新柳送君行，古柳伤君情。
突兀临荒渡，婆娑出旧营。
隋家两岸尽，陶宅五株荣。
日暮偏愁望，春山有鸟声。

石堤春草碧，双燕向西飞。
怅望云天暮，佳人何处归。
药栏虫网遍，苔井水痕稀。
谁道嵇康懒，山中自掩扉。

长长南山松，短短北磵杨。
俱承日月照，幸免斤斧伤。
去年与子别，诚言暂还乡。
如何弃我去，天路忽腾骧。
谁谓有双目，识貌不识肠。
岂知心内乖，着我薜萝裳。
寻君向前事，不叹今异翔。
往往空室中，寤寐说珪璋。
十年居此溪，松桂日苍苍。
自从无佳人，山中不辉光。
尽弃所留药，亦焚旧草堂。
还君誓已书，归我学仙方。
既为参与辰，各愿不相望。
始终名利途，慎勿罹咎殃。

黄雀衔来已数春，别时留解赠佳人。
长江不见鱼书至，为遣相思梦入秦。

月上重楼丝管秋，佳人夜唱古梁州。
满堂谁是知音者，不惜千金与莫愁。

返照满寒流，轻舟任摇漾。
支颐见千里，烟景非一状。
远岫有无中，片帆风水上。
天清去鸟灭，浦迥寒沙涨。
树晚叠秋岚，江空翻宿浪。
胸中千万虑，对此一清旷。
回首碧云深，佳人不可望。

碧树泛鲜飙，玉琴含妙曲。
佳人掩鸾镜，婉婉凝相瞩。
文袿映束素，香黛宜{目曼}绿。
寂寞远怀春，何时来比目。

令节逢烟雨，园亭但掩关。
佳人宿妆薄，芳树彩绳闲。
归思偏消酒，春寒为近山。
花枝不可见，别恨灞陵间。

绣户纱窗北里深，香风暗动凤凰簪。
组紃常在佳人手，刀尺空摇寒女心。
欲学齐讴逐云管，还思楚练拂霜砧。
东家少妇当机织，应念无衣雪满林。

命代生申甫，承家翊禹汤。
庙谟膺间气，师律动清霜。
钟鼎勋庸大，山河诫誓长。
英姿凌虎视，逸步压龙骧。
道协陶钧力，恩回日月光。
一言弘社稷，九命备珪璋。
政洽军逾肃，仁敷物已康。
朱门重棨戟，丹诏半缣缃。
位总云龙野，师临涿鹿乡。
射雕天更碧，吹角塞仍黄。
深入平夷路，横行辟汉疆。
功垂贞石远，名映色丝香。
断碛瞻貔武，临池识凤凰。
舞腰凝绮榭，歌响拂雕梁。
杯净传鹦鹉，裘鲜照鹔鹴。
吟诗白羽扇，校猎绿沈枪。
风景佳人地，烟沙壮士场。
幕中邀谢鉴，麾下得周郎。
珠影含空彻，琼枝映座芳。
王浑知武子，陈寔奖元方。
富贵春无限，欢娱夜未央。
管弦随玉帐，尊俎奉金章。
俗理宁因劝，边城讵假防。
军容雄朔漠，公望冠岩廊。
分野邻孤岛，京坻溢万厢。
曙华分碣石，秋色入衡阳。
城远迷玄兔，川明辩白狼。
忠贤多感激，今古共苍茫。
堤拥红蕖艳，桥分翠柳行。
轩车纷自至，亭馆郁相当。
珍簟回烦暑，层轩引早凉。
听琴知思静，说剑觉神扬。
佳景燕台上，清辉郑驿傍。
鼓鼙喧北里，珪玉映东床。
敢衒由之瑟，甘循赐也墙。
官微思假路，战胜忝升堂。
欲奋三年翼，频回一夕肠。
消忧期酒圣，乘兴任诗狂。
海内栽桃李，天涯荷稻粱。
升沈门下意，谁道在苍苍。

霏霏灵液重，云表无声落。
霑树急玄蝉，洒池栖皓鹤。
流尘清远陌，飞月澄高阁。
宵润玉堂帘，曙寒金井索。
佳人比珠泪，坐感红绡薄。

蜀国花已尽，越桃今已开。
色疑琼树倚，香似玉京来。
且赏同心处，那忧别叶催。
佳人如拟咏，何必待寒梅。

相去三千里，闻蝉同此时。
清吟晓露叶，愁噪夕阳枝。
忽尔弦断绝，俄闻管参差。
洛桥碧云晚，西望佳人期。

浮云金络膝，昨日别朱轮。
衔草如怀恋，嘶风尚意频。
曾将此君子，不是换佳人。
从此西归路，应容蹑后尘。

昨来楼上迎春处，今日登楼又送归。
兰蘂残妆含露泣，柳条长袖向风挥。
佳人对镜容颜改，楚客临江心事违。
万古至今同此恨，无如一醉尽忘机。

家声烜赫冠前贤，时无穹崇镇北边。
身上官衔如座主，幕中谭笑取同年。
幽幷侠少趋鞭弭，燕赵佳人奉管弦。
仍把天兵书号笔，远题长句寄山川。

楼下芳园最占春，年年结侣采花频。
繁霜一夜相撩治，不似佳人似老人。

清质悠悠素彩融，长川迥陆合为空。
佳人甚近山城闭，夏夜相望水镜中。

荡子守边戍，佳人莫相从。
去来年月多，苦愁改形容。
上山复下山，踏草成古踪。
徒言采蘼芜，十度一不逢。
鉴独是明月，识志唯寒松。
井桃始开花，一见悲万重。
人颜不再春，桃色有再浓。
捐气入空房，无憀乍从容。
启贴理针线，非独学裁缝。
手持未染彩，绣为白芙蓉。
芙蓉无染污，将以表心素。
欲寄未归人，当春无信去。
无信反增愁，愁心缘陇头。
愿君如陇水，冰镜水还流。
宛宛青丝线，纤纤白玉钩。
玉钩不亏缺，青丝无断绝。
回还胜双手，解尽心中结。

佳人靓晚妆，清唱动兰房。
影入含风扇，声飞照日梁。
娇嚬眉际敛，逸韵口中香。
自有横陈分，应怜秋夜长。

彭泽初栽五树时，只应闲看一枝枝。
不知天意风流处，要与佳人学画眉。

金井栏边见羽仪，梧桐树上宿寒枝。
五陵公子怜文彩，画与佳人刺绣衣。

大汉昔未定，强秦犹擅场。
中原逐鹿罢，高祖郁龙骧。
经始谋帝坐，兹焉壮未央。
规模穷栋宇，表里浚城隍。
群后崇长乐，中朝增建章。
钩陈被兰锜，乐府奏芝房。
翡翠明珠帐，鸳鸯白玉堂。
清晨宝鼎食，闲夜郁金香。
天马来东道，佳人倾北方。
何其赫隆盛，自谓保灵长。
历数有时尽，哀平嗟不昌。
冰坚成巨猾，火德遂颓纲。
奥位匪虚校，贪天竟速亡。
魂神吁社稷，豺虎鬬岩廊。
金狄移灞岸，铜盘向洛阳。
君王无处所，年代几荒凉。
宫阙谁家域，蓁芜罥我裳。
井田唯有草，海水变为桑。
在昔高门内，于今岐路傍。
余基不可识，古墓列成行。
狐兔惊魍魉，鸱鸮吓獝狂。
空城寒日晚，平野暮云黄。
烈烈焚青棘，萧萧吹白杨。
千秋幷万岁，空使咏歌伤。

南国佳人至，北堂罗荐开。
长裙随凤管，促柱送鸾杯。
云光身后荡，雪态掌中回。
到愁金谷晚，不怪玉山颓。

南国佳人至，北棠罗荐开。
长裙随凤管，促柱送鸾杯。
云光身后落，雪态掌中回。
到愁金谷晚，不怪玉山颓。

佳人靓晚妆，清唱动兰房。
影出含风扇，声飞照日梁。
娇嚬眉际敛，逸韵口中香。
自有横陈会，应怜秋夜长。

佳人一壶酒，秋容满千里。
石马卧新烟，忧来何所似。
歌声且潜弄，陵树风自起。
长裾压高台，泪眼看花机。

蜘蛛天下足，巴蜀就中多。
缝隙容长踦，虚空织横罗。
萦缠伤竹柏，吞噬及虫蛾。
为送佳人喜，珠栊无奈何。

稚子怜圆网，佳人祝喜丝。
那知缘暗隙，忽被啮柔肌。
毒腠攻犹易，焚心疗恐迟。
看看长祅绪，和扁欲涟洏。

昔在凤翔日，十岁即相识。
未有好文章，逢人赏颜色。
可怜何郎面，二十才冠饰。
短发予近梳，罗衫紫蝉翼。
伯舅各骄纵，仁兄未摧抑。
事业若杯盘，诗书甚徽纆。
西州戎马地，贤豪事雄特。
百万时可赢，十千良易借。
寒食桐阴下，春风柳林侧。
藉草送远游，列筵酬博塞。
萎蕤云幕翠，灿烂红茵赩。
脍缕轻似丝，香醅腻如职。
将军频下城，佳人尽倾国。
媚语娇不闻，纤腰软无力。
歌辞妙宛转，舞态能剜刻。
筝弦玉指调，粉汗红绡拭。
予时最年少，专务酒中职。
未能解生狞，偏矜任狂直。
曲庇桃根盏，横讲捎云式。
乱布鬬分朋，惟新间谗慝。
耻作最先吐，羞言未朝食。
醉眼渐纷纷，酒声频{饣亥}{饣亥}。
扣节参差乱，飞觥往来织。
强起相维持，翻成两匍匐。
边霜飒然降，战马鸣不息。
但喜秋光丽，谁忧塞云黑。
常随猎骑走，多在豪家匿。
夜饮天既明，朝歌日还昃。
荒狂岁云久，名利心潜逼。
时辈多得途，亲朋屡相敕。
闲因适农野，忽复爱稼穑。
平生中圣人，翻然腐肠贼。
亦从酒仙去，便被书魔惑。
脱迹壮士场，甘心竖儒域。
矜持翠筠管，敲断黄金勒。
屡益兰膏灯，犹研兔枝墨。
崎岖来掉荡，矫枉事沉默。
隐笑甚艰难，敛容还屴崱。
与君始分散，勉我劳修饰。
岐路各营营，别离长恻恻。
行看二十载，万事纷何极。
相值或须臾，安能洞胸臆。
昨来陕郊会，悲欢两难克。
问我新相知，但报长相忆。
岂无新知者，不及小相得。
亦有生岁游，同年不同德。
为别讵几时，伊予坠沟洫。
大江鼓风浪，远道参荆棘。
往事返无期，前途浩难测。
一旦得自由，相求北山北。

红丝散芳树，旋转光风急。
烟泛被笼香，露浓妆面湿。
佳人不在此，恨望堦前立。
忽厌夏景长，今春行已及。

有鸟有鸟名为鸠，毛衣软毳心性柔。
鹘缘暖足怜不吃，鹞为同科曾共游。
飞飞渐上高高阁，百鸟不猜称好逑。
佳人许伴鹓雏食，望尔化为张氏钩。

有鸟有鸟众蝙蝠，长伴佳人占华屋。
妖鼠多年羽翮生，不辨雌雄无本族。
穿墉伺隙善潜身，昼伏宵飞恶明烛。
大厦虽存柱石倾，暗啮栋梁成蠹木。

有木名樱桃，得地早滋茂。
叶密独承日，花繁偏受露。
迎风暗摇动，引鸟潜来去。
鸟啄子难成，风来枝莫住。
低软易攀玩，佳人屡回顾。
色求桃李饶，心向松筠妒。
好是映墙花，本非当轩树。
所以姓萧人，曾为伐樱赋。

十五年前似梦游，曾将诗句结风流。
偶助笑歌嘲阿软，可知传诵到通州。
昔教红袖佳人唱，今遣青衫司马愁。
惆怅又闻题处所，雨淋江馆破墙头。

香山石楼倚天开，翠屏壁立波环回。
黄菊繁时好客到，碧云合处佳人来。
酡颜一笑夭桃绽，清吟数声寒玉哀。
轩骑逶迟櫂容与，留连三日不能回。
白头老尹府中坐，早衙才退暮衙催。
庭前堦上何所有，累囚成贯案成堆。
岂无池塘长秋草，亦有丝竹生尘埃。
今日清光昨夜月，竟无人来劝一杯。

三年闲闷在余杭，曾为梅花醉几场。
伍相庙边繁似雪，孤山园里丽如妆。
蹋随游骑心长惜，折赠佳人手亦香。
赏自初开直至落，欢因小饮便成狂。
薛刘相次埋新垅，沈谢双飞出故乡。
歌伴酒徒零散尽，唯残头白老萧郎。

午后郊园静，晴来景物新。
雨添山气色，风借水精神。
永日若为度，独游何所亲。
仙禽狎君子，芳树倚佳人。
蚁鬬王争肉，蜗移舍逐身。
蝶双知伉俪，蜂分见君臣。
蠢蠕形虽小，逍遥性即均。
不知鹏与鷃，相去几微尘。

春日迟迟木香阁，窈窕佳人褰绣幕。
淋漓玉露滴紫蕤，绵蛮黄鸟窥朱萼。
横汉碧云歌处断，满地花钿舞时落。
树影参差斜入檐，风动玲珑水晶箔。

有客西北逐，驱马次太原。
太原有佳人，神艳照行云。
座上转横波，流光注夫君。
夫君意荡漾，即日相交欢。
定情非一词，结念誓青山。
生死不变易，中诚无间言。
此为太学徒，彼属北府官。
中夜欲相从，严城限军门。
白日欲同居，君畏仁人闻。
忽如陇头水，坐作东西分。
惊离肠千结，滴泪眼双昏。
本达京师回，贺期相追攀。
宿约始乖阻，彼忧已缠绵。
高髻若黄鹂，危鬓如玉蝉。
纤手自整理，剪刀断其根。
柔情托侍儿，为我遗所欢。
所欢使者来，侍儿因复前。
抆泪取遗寄，深诚祈为传。
封来赠君子，愿言慰穷泉。
使者回复命，迟迟蓄悲酸。
詹生喜言旋，倒屦走迎门。
长跪听未毕，惊伤涕涟涟。
不饮亦不食，哀心百千端。
襟情一夕空，精爽旦日残。
哀哉浩然气，溃散归化元。
短生虽别离，长夜无阻难。
双魂终会合，两剑遂蜿蜒。
丈夫早通脱，巧笑安能干。
防身本苦节，一去何由还。
后生莫沈迷，沈迷丧其真。

杜鹃如火千房拆，丹槛低看晚景中。
繁艳向人啼宿露，落英飘砌怨春风。
早梅昔待佳人折，好月谁将老子同。
惟有此花随越鸟，一声啼处满山红。

蔷薇繁艳满城阴，烂熳开红次第深。
新蘂度香翻宿蝶，密房飘影戏晨禽。
窦闺织妇惭诗句，南国佳人怨锦衾。
风月寂寥思往事，暮春空赋白头吟。

杜鹃花时夭艳然，所恨帝城人不识。
丁宁莫遣春风吹，留与佳人比颜色。

真珠为土玉为尘，未识遥闻鼻亦辛。
天上还应收至宝，世间难得是佳人。
朱丝自断虚银烛，红粉潜销冷绣裀。
见说忘情唯有酒，夕阳对酒更伤神。

佳人卧病动经秋，帘幕䍀縿不挂钩。
四体强扶藤夹膝，双环慵整玉搔头。
花颜有幸君王问，药饵无征待诏愁。
惆怅近来销瘦尽，泪珠时傍枕函流。

清晓洞房开，佳人喜燕来。
乍疑钗上动，轻似掌中回。
暗语临窗户，深窥傍镜台。
新妆正含思，莫拂画梁埃。

佳人卧病动经秋，帘幕䍀縿不挂钩。
四体强扶藤夹膝，双鬟慵插玉搔头。
花颜有幸君王问，药饵无征待诏愁。
惆怅近来消瘦尽，泪珠时傍枕函流。

竹翠婵娟草迳幽，佳人归老傍汀洲。
玉蟾露冷梁尘暗，金凤花开云鬓秋。
十亩稻香新绿野，一声歌断旧青楼。
芭蕉半卷西池雨，日暮门前双白鸥。

凤城烟霭思偏多，曾向刘郎住处过。
银烛焰前贪劝酒，玉箫声里已闻歌。
佳人惜别看嘶马，公子含情向翠蛾。
今日重来门巷改，出墙桐树绿婆娑。

洪河清渭天池濬，太白终南地轴横。
祥云辉映汉宫紫，春光绣画秦川明。
草妒佳人钿朵色，风回公子玉衔声。
六飞南幸芙蓉苑，十里飘香入夹城。

春风最窈窕，日晓柳村西。
娇云光占岫，健水鸣分溪。
燎岩野花远，戛瑟幽鸟啼。
把酒坐芳草，亦有佳人携。

似火山榴映小山，繁中能薄艳中闲。
一朵佳人玉钗上，秪疑烧却翠云鬟。

含烟一株柳，拂地摇风久。
佳人不忍折，怅望回纤手。

梧桐叶落雁初归，迢递无因寄远衣。
月照石泉金点冷，凤酣箫管玉声微。
佳人刀杵秋风外，荡子从征梦寐希。
遥望戌楼天欲晓，满城冬鼓白云飞。

佳人失手镜初分，何日团圆再会君。
今朝万里秋风起，山北山南一片云。

谢山南畔州，风物最宜秋。
太守悬金印，佳人敞画楼。
凝缸暗醉夕，残月上汀州。
可惜当年鬓，朱门不得游。

绿树荫青苔，柴门临水开。
簟凉初熟麦，枕腻乍经梅。
鱼跃海风起，鼍鸣江雨来。
佳人竟何处，日夕上楼台。

卢橘花香拂钓矶，佳人犹舞越罗衣。
三洲水浅鱼来少，五岭山高雁到稀。
客路晚依红树宿，乡关朝望白云归。
交亲不念征南吏，昨夜风帆去似飞。

客醉更长乐未穷，似知身世一宵空。
香街宝马嘶残月，暖阁佳人哭晓风。
未卷绣筵朱阁上，已开尘席画屏中。
何须更赋山阳笛，寒月沈西水向东。

此去三梁远，今来万里携。
西施因网得，秦客被花迷。
可在青鹦鹉，非关碧野鸡。
约眉怜翠羽，刮目想金篦。
瘴气笼飞远，蛮花向坐低。
轻于赵皇后，贵极楚悬黎。
都护矜罗幕，佳人炫绣袿。
屏风临烛扣，捍拨倚香脐。
旧思牵云叶，新愁待雪泥。
爱堪通梦寐，画得不端倪。
地锦排苍雁，帘钉镂白犀。
曙霞星斗外，凉月露盘西。
妒好休夸舞，经寒且少啼。
红楼三十级，稳稳上丹梯。

七国三边未到忧，十三身袭富平候。
不收金弹抛林外，却惜银床在井头。
彩树转灯珠错落，绣檀回枕玉雕锼。
当关不报侵晨客，新得佳人字莫愁。

绛纱弟子音尘绝，鸾镜佳人旧会稀。
今日致身歌舞地，木棉花暖鹧鸪飞。

马卿聊应召，谢傅已登山。
歌发百花外，乐调深竹间。
鹢舟萦远岸，鱼钥启重关。
莺蝶如相引，烟萝不暇攀。
佳人启玉齿，上客颔朱颜。
肯念沈疴士，俱期倒载还。

皇都依仁里，西北有高斋。
昨日主人氏，治井堂西陲。
工人三五辈，辇出土与泥。
到水不数尺，积共庭树齐。
他日井甃毕，用土益作堤。
曲随林掩映，缭以池周回。
下去冥寞穴，上承雨露滋。
寄辞别地脉，因言谢泉扉。
升腾不自意，畴昔忽已乖。
伊余掉行鞅，行行来自西。
一日下马到，此时芳草萋。
四面多好树，旦暮云霞姿。
晚落花满地，幽鸟鸣何枝。
萝幄既已荐，山樽亦可开。
待得孤月上，如与佳人来。
因兹感物理，恻怆平生怀。
茫茫此群品，不定轮与蹄。
喜得舜可禅，不以瞽瞍疑。
禹竟代舜立，其父吁咈哉。
嬴氏幷六合，所来因不韦。
汉祖把左契，自言一布衣。
当涂佩国玺，本乃黄门携。
长戟乱中原，何妨起戎氐。
不独帝王耳，臣下亦如斯。
伊尹佐兴王，不藉汉父资。
蟠溪老钓叟，坐为周之师。
屠狗兴贩缯，突起定倾危。
长沙启封土，岂是出程姬。
帝问主人翁，有自卖珠儿。
武昌昔男子，老苦为人妻。
蜀王有遗魄，今在林中啼。
淮南鸡舐药，翻向云中飞。
大钧运群有，难以一理推。
顾于冥冥内，为问秉者谁。
我恐更万世，此事愈云为。
猛虎与双翅，更以角副之。
凤凰不五色，联翼上鸡栖。
我欲秉钧者，朅来与我偕。
浮云不相顾，寥泬谁为梯。
悒怏夜将半，但歌井中泥。

下苑他年未可追，西州今日忽相期。
水亭暮雨寒犹在，罗荐春香暖不知。
舞蝶殷勤收落蘂，佳人惆怅卧遥帷。
章台街里芳菲伴，且问宫腰损几枝。

昔时南浦别，鹤怨宝琴弦。
今日东方至，鸾销珠镜前。
水流衔砌咽，月影向窗悬。
妆匣凄余粉，熏炉灭旧烟。
晚庭摧玉树，寒帐委金莲。
佳人不再得，云日几千年。

代业京华里，远投魑魅乡。
登高望不极，云海四茫茫。
伊昔承休盼，曾为人所羡。
两朝赐颜色，二纪陪欢宴。
昆明御宿侍龙媒，伊阙天泉复几回。
西夏黄河水心剑，东周清洛羽觞杯。
苑中落花扫还合，河畔垂杨拨不开。
千春万寿多行乐，柏梁和歌攀睿作。
赐金分帛奉恩辉，风举云摇入紫微。
晨趋北阙鸣珂至，夜出南宫把烛归。
载笔儒林多岁月，幞被文昌佐吴越。
越中山海高且深，兴来无处不登临。
永和九年刺海郡，暮春三月醉山阴。
愚谓嬉游长似昔，不言流寓歘成今。
始安繁华旧风俗，帐饮倾城沸江曲。
主人丝管清且悲，客子肝肠断还续。
荔浦蘅皋万里余，洛阳音信绝能疏。
故园今日应愁思，曲水何能更祓除。
逐伴谁怜合浦叶，思归岂食桂江鱼。
不求汉使金囊赠，愿得佳人锦字书。

下嵩山兮多所思，携佳人兮步迟迟。
松间明月长如此，君再游兮复何时。

采莲归，绿水芙蓉衣。
秋风起浪凫雁飞，桂櫂兰桡下长浦。
罗裙玉腕轻摇橹，叶屿花潭极望平。
江讴越吹相思苦，相思苦，佳期不可驻。
塞外征夫犹未还，江南采莲今已暮。
今已暮，采莲花，渠今那必尽娼家。
官道城南把桑叶，何如江上采莲花。
莲花复莲花，花叶何稠叠。
叶翠本羞眉，花红强如颊。
佳人不在兹，怅望别离时。
牵花怜共蒂，折藕爱连丝。
故情无处所，新物从华滋。
不惜西津交佩解，还羞北海雁书迟。
采莲歌有节，采莲夜未歇。
正逢浩荡江上风，又值裴回江上月。
裴回莲浦夜相逢，吴姬越女何丰茸。
共问寒江千里外，征客关山路几重。

传书青鸟迎箫凤，巫岭荆台数通梦。
谁家窈窕住园楼，五马千金照陌头。
罗裙玉珮当轩出，点翠施红竞春日。
佳人二八盛舞歌，羞将百万呈双蛾。
庭前芳树朝夕改，空驻妍华欲谁待。

妙伎游金谷，佳人满石城。
霞衣席上转，花岫雪前明。
仪凤谐清曲，回鸾应雅声。
非君一顾重，谁赏素腰轻。

映石先过魏，连城欲向秦。
洛阳陪胜友，燕赵类佳人。
方水晴虹媚，常山瑞马新。
徒为卞和识，不遇楚王珍。

诗家才子酒家仙，游宦曾依积水边。
窗户动摇三岛树，琴尊安稳五湖船。
罗浮道士分琼液，锦席佳人艳楚莲。
今日相逢朗吟罢，满城砧杵一灯前。

轮郭休夸四字书，红窠写出对庭除。
时时买得佳人笑，本色金钱却不如。

佳人背江坐，眉际列烟树。
马蹄没青莎，船迹成空波。
春风吹两意，何意更相值。
更望会稽何处是，沙连竹箭白鹇群。

初日照杨柳，玉楼含翠阴。
啼春独鸟思，望远佳人心。
幽怨贮瑶瑟，韶光凝碧林。
所思曾不见，芳草意空深。

偶有功名正俗才，灵禽何事降瑶台。
天仙黼黻毛应是，宫后屏帏尾忽开。
曾处嶂中真雾隐，每过庭下似春来。
佳人为我和衫拍，遣作傞傞送一杯。

浮云凄惨日微明，沈痛将军负罪名。
白昼叫阍无近戚，缟衣饮气只门生。
佳人暗泣填宫泪，厩马连嘶换主声。
六合茫茫皆汉土，此身无处哭田横。

绣衣奔命去情多，南国佳人敛翠娥。
曾向教坊听国乐，为君重唱盛丛歌。

南国有佳人，轻盈绿腰舞。
华筵九秋暮，飞袂拂云雨。
翩如兰苕翠，婉如游龙举。
越艳罢前溪，吴姬停白纻。

桂水依旧绿，佳人本不还。
只应随暮雨，飞入九疑山。

碧树杳云暮，朔风自西来。
佳人忆山水，置酒在高台。
不必问流水，坐来日已西。
劝君速归去，正及鹧鸪啼。

酒满金船花满枝，佳人立唱惨愁眉。
一声直入青云去，多少悲欢起此时。

双丝绢上为新样，连理枝头是故园。
翠浪万回同过影，玉沙千处共栖痕。
若非足恨佳人魄，即是多情年少魂。
应念孤飞争别宿，芦花萧瑟雨黄昏。

锦里多佳人，当垆自沽酒。
高低过反坫，大小随圆瓿。
数钱红烛下，涤器春江口。
若得奉君欢，十千求一斗。

山连翠羽屏，草接烟华席。
望尽南飞燕，佳人断消息。

佳人芳树杂春蹊，花外烟蒙月渐低。
几度艳歌清欲转，流莺惊起不成栖。

花迷公子玉楼恩，镜弄佳人红粉春。
不信关山劳远戍，绮罗香外任行尘。

佳人自折一枝红，把唱新词曲未终。
惟向眼前怜易落，不如抛掷任春风。

似拟凌寒妒早梅，无端弄色傍高台。
折来未有新枝长，莫遣佳人更折来。

忍事敌灾星，物望倾心久。
凶渠破胆频。
鼎饫和方济，台阶润欲平。
夜短猿悲减，风和鹊喜虚。
骅骝思故第，鹦鹉失佳人。
鲸鲵人海涸，魑魅棘林幽。
棋声花院闭，幡影石坛高。
地凉清鹤梦，林静肃僧仪。
晚妆留拜月，春睡更生香。
隔谷见鸡犬，山苗接楚田。
人家寒食月，花影午时天。
官路好禽声，轩车驻晚程。
南楼山最秀，北路邑偏清。
多病形容五十三，谁邻借笏趁朝参。
十年太华无知己，只得虚中两首诗。
看师逸迹两师宜，高适歌行李白诗。

北斗佳人双泪流，眼穿肠断为牵牛。
封题锦字凝新恨，抛掷金梭织旧愁。
桂树三春烟漠漠，银河一水夜悠悠。
欲将心向仙郎说，借问榆花早晚秋。

四十年前百战身，曾驱虎队扫胡尘。
风悲鼓角榆关暮，日暖旌旗陇草春。
铁马惯牵邀上客，金鱼多解乞佳人。
胸中别有安边计，谁睬髭须白似银。

北风裂地黯边霜，战败桑干日色黄。
故国暗回残士卒，新坟空葬旧衣裳。
散牵细马嘶青草，任去佳人吊白杨。
除却阴符与兵法，更无一物在仪床。

一自佳人坠玉楼，繁华东逐洛河流。
唯余金谷园中树，残日蝉声送客愁。

玉貌元期汉帝招，谁知西嫁怨天骄。
至今青冢愁云起，疑是佳人恨未销。

往年西谒谢玄晖，樽酒留欢醉始归。
曲槛柳浓莺未老，小园花煖蝶初飞。
喷香瑞兽金三尺，舞雪佳人玉一围。
今日乱罹寻不得，满蓑风雨钓鱼矶。

乐营门外柳如阴，中有佳人画阁深。
若是五陵公子见，买时应不啻千金。

巫山洛浦本无情，总为佳人便得名。
今日雕阴有神艳，后来公子莫相轻。

不知大厦许栖无，频已衔泥到座隅。
曾与佳人并头语，几回抛却绣工夫。

荣落何相似，初终却一般。
犹疑和夕照，谁信堕朝寒。
水木辉华别，诗家比象难。
佳人应误拜，栖鸟反求安。
屈指期轮满，何心谓影残。
庾楼清赏处，吟彻曙钟看。

暖戏烟芜锦翼齐，品流应得近山鸡。
雨昏青草湖边过，花落黄陵庙里啼。
游子乍闻征袖湿，佳人才唱翠眉低。
相呼相应湘江阔，苦竹丛深春日西。

江天梅雨湿江蓠，到处烟香是此时。
苦竹岭无归去日，海棠花落旧栖枝。
春宵思极兰灯暗，晓月啼多锦幕垂。
唯有佳人忆南国，殷勤为尔唱愁词。

封开玉笼鸡冠湿，叶衬金盘鹤顶鲜。
想得佳人微启齿，翠钗先取一双悬。

绝代佳人何寂寞，棃花未发梅花落。
东风吹雨入西园，银线千条度虚阁。
脸粉难匀蜀酒浓，口脂易印吴绫薄。
娇饶意态不胜羞，愿倚郎肩永相著。

巴字江流一棹回，紫袈裟是禁中裁。
如从十二峰前过，莫赋佳人殊未来。

昔年曾向五陵游，子夜歌清月满楼。
银烛树前长似昼，露桃华里不知秋。
西园公子名无忌，南国佳人号莫愁。
今日乱离俱是梦，夕阳唯见水东流。

青帝东来日驭迟，煖烟轻逐晓风吹。
罽袍公子樽前觉，锦帐佳人梦里知。
雪圃乍开红菜甲，彩幡新翦绿[杨]丝。
殷勤为作宜春曲，题向花笺帖绣楣。

白发太无情，朝朝镊又生。
始因丝一缕，渐至雪千茎。
不避佳人笑，唯惭稚子惊。
新年过半百，犹叹未休兵。

秋风昨夜落芙蕖，一片离心到外区。
南海浪高书堕水，北州城破客降胡。
玉窗挑凤佳人老，绮陌啼莺碧树枯。
岭上青风陇头月，时通魂梦出来无。

月满长空朗，楼侵碧落横。
波文流藻井，桂魄拂雕楹。
深鉴罗纨薄，寒搜户牖清。
冰铺梁燕噤，霜覆瓦松倾。
卓午收全影，斜悬转半明。
佳人当此夕，多少别离情。

须到露寒方有态，为经霜裛稍无香。
移根若在秦宫里，多少佳人泣晓妆。

秋天瑟瑟夜漫漫，夜白风清玉露漙。
燕山游子衣裳薄，秦地佳人闺阁寒。
欲向楼中萦楚练，还来机上裂齐纨。
揽红袖兮愁徙倚，盼青砧兮怅盘桓。
盘桓徙倚夜已久，萤火双飞入帘牖。
西北风来吹细腰，东南月上浮纤手。
此时秋月可怜明，此时秋风别有情。
君看月下参差影，为听莎间断续声。
绛河转兮青云晓，飞鸟鸣兮行人少。
攒眉缉缕思纷纷，对影穿针魂悄悄。
闻道还家未有期，谁怜登陇不胜悲。
梦见形容亦旧日，为许裁缝改昔时。
缄书远寄交河曲，须及明年春草绿。
莫言衣上有斑斑，只为思君泪相续。

佳人眠洞房，回首见垂杨。
寒尽鸳鸯被，春生玳瑁床。
庭阴幕青霭，帘影散红芳。
寄语同心伴，迎春且薄妆。

可怜瑶台树，灼灼佳人姿。
碧华映朱实，攀折青春时。
岂不盛光宠，荣君白玉墀。
但恨红芳歇，凋伤感所思。

温谷寒林薄，群游乐事多。
佳人蹀骏马，乘月夜相过。
秀色然红黛，娇香发绮罗。
镜前鸾对舞，琴里凤传歌。
妒宠倾新意，衔恩奈老何。
为君留上客，欢笑敛双蛾。

大汉昔未定，强秦犹擅场。
中原逐鹿罢，高祖郁龙骧。
经始谋帝座，兹焉壮未央。
规模窥栋宇，表里浚城隍。
群后崇长乐，中朝增建章。
句陈被兰锜，乐府奏芝房。
翡翠明珠帐，鸳鸯白玉堂。
清晨宝鼎食，闲夜郁金香。
天马来东道，佳人倾北方。
何其赫隆盛，自谓宝灵长。
历数有时尽，哀平嗟不昌。
冰坚成巨猾，火德遂颓纲。
奥位匪虚校，贪天竟速亡。
魂神吁社稷，豹虎鬬岩廊。
金狄移灞岸，铜盘向洛阳。
君王无处所，年代几荒凉。
宫阙谁家域，蓁芜罥我裳。
井田唯有草，海水变为桑。
昔在高门内，于今岐路傍。
余基不可识，古墓列成行。
狐兔惊魍魉，鸱鸟吓獝狂。
空城寒日晚，平野暮云黄。
烈烈樊青棘，萧萧吹白杨。
千秋幷万岁，空使咏歌伤。

结绿根株翡翠茎，句芒中夜刺猩猩。
景阳妆赴严钟出，楚峡神教暮雨晴。
踯躅岂能同日语，玫瑰方可一时呈。
风吹嫩带香苞展，露洒啼思泪点轻。
阿母蘂宫期索去，昭君榆塞阙赍行。
藂高恐碍含泥燕，架隐宜栖报曙莺。
鬬日只忧烧密叶，映阶疑欲让双旌。
含烟散缬佳人惜，落地遗钿少妓争。
丹渥不因输绣段，钱圆谁把买花声。
海棠若要分流品，秋菊春兰两恰平。

苒苒双双拂画栏，佳人偷眼再三看。
莫欺翼短飞长近，试就花间扑已难。

寒食月明雨，落花香满泥。
佳人持锦字，无雁寄辽西。

军门半掩槐花宅，每过犹闻哭临声。
北固暴亡兼在路，东都权葬未归茔。
渐穷老仆慵看马，著惨佳人暗理筝。
诗侣酒徒消散尽，一场春梦越王城。

鞍马和花总是尘，歌声处处有佳人。
五陵年少麤于事，栲栳量金买断春。

只讹些子缘，应耗没多光。
臂鹰健卒悬毡帽，骑马佳人卷画衫。
每过私第邀看鹤，长著公裳送上驴。
名纸毛生五门下，家僮骨立六街中。
云间闹铎骡驼至，雪里残骸虎拽来。
树上咨诹批颊鸟，窗间壁駮叩头虫。
莫欺零落残牙齿，曾吃红绫饼餤来。
渡水蹇驴双耳直，避风羸仆一肩高。
高据襄阳播盛名，问人人道是诗星。
凉雨打低残菡萏，急风吹散小蜻蜓。

未识佳人寻桂水，水云先解傍壶觞。
笋林次第添斑竹，雏鸟参差护锦囊。
乳洞此时连越井，石楼何日到仙乡。
如飞似堕皆青壁，画手不强元化强。

女几山前岚气低，佳人留恨此中题。
不知云雨归何处，空使王孙见即迷。

长道何年祖𫐈休，风帆不断岳阳楼。
佳人挟瑟漳河晓，壮士悲歌易水秋。
九帐[青]油徒自负，百壶芳醑岂消忧。
至今长乐坡前水，不啻秦人怨陇头。

短羽新来别海阳，真珠高卷语雕梁。
佳人未必全听尔，正把金针绣凤凰。

嵯峨压洪泉，岝峉撑碧落。
宜哉秦始皇，不驱亦不凿。
上有布政台，八顾背城郭。
山蹙龙虎健，水黑螭蜃作。
白虹欲吞人，赤骥相{火专}{扌暴}。
画栋泥金碧，石路盘墝埆。
倒挂哭月猿，危立思天鹤。
凿池养蛟龙，栽桐栖鸑鷟。
梁间燕教雏，石罅蛇悬壳。
养花如养贤，去草如去恶。
日晚严城鼓，风来萧寺铎。
扫地驱尘埃，翦蒿除鸟雀。
金桃带叶摘，绿李和衣嚼。
贞竹无盛衰，媚柳先摇落。
尘飞景阳井，草合临春阁。
芙蓉如佳人，回首似调谑。
当轩有直道，无人肯驻脚。
夜半鼠窸窣，天阴鬼敲啄。
松孤不易立，石丑难安著。
自怜啄木鸟，去蠹终不错。
晚风吹梧桐，树头鸣嚗嚗。
峨峨江令石，青苔何淡薄。
不话兴亡事，举首思眇邈。
吁哉未到此，褊劣同尺蠖。
笼鹤羡凫毛，猛虎爱蜗角。
一日贤太守，与我观橐籥。
往往独自语，天帝相唯诺。
风云偶不来，寰宇销一略。
我欲烹长鲸，四海为鼎镬。
我欲取大鹏，天地为矰缴。
安得生羽翰，雄飞上寥廓。

拂檐拖地对前墀，蝶影蜂声烂熳时。
万倍馨香胜玉蘂，一生颜色笑西施。
忘归醉客临高架，恃宠佳人索好枝。
将并舞腰谁得及，惹衣伤手尽从伊。

佳人一去无消息，梦觉香残愁复入。
空庭悄悄月如霜，独倚阑干伴花立。

关河月未晓，行子心已急。
佳人无一言，独背残灯泣。

空塘水碧春雨微，东风散漫杨柳飞。
依依南浦梦犹在，脉脉高唐云不归。
江头日暮多芳草，极目伤心烟悄悄。
隔江红杏一枝明，似玉佳人俯清沼。
休向春台更回望，销魂自古因惆怅。
银河碧海共无情，两处悠悠起风浪。

彭泽初栽五树时，只应闲看一枝垂。
不知天意风流处，要与佳人学画眉。

贵主和亲杀气沉，燕山闲猎鼓鼙音。
旗分雪草偷边马，箭入寒云落塞禽。
陇月尽牵乡思动，战衣谁寄泪痕深。
金钗谩作封侯别，劈破佳人万里心。

豪家五色泥香，衔得营巢太忙。
喧觉佳人昼梦，双双犹在雕梁。

良宵丝竹偶成欢，中有佳人俯翠鬟。
白雪飘飖传乐府，阮郎憔悴在人间。
清风朗月长相忆，佩蕙纫兰早晚还。
深夜酒空筵欲散，向隅惆怅鬓堪斑。

水阁春来乍减寒，晓妆初罢倚栏干。
长条乱拂春波动，不许佳人照影看。

南国佳人字玉儿，芙蓉双脸远山眉。
仙郎有约长相忆，阿母何猜不得知。
梦里行云还倏忽，暗中携手乍疑迟。
因思别后闲窗下，织得回文几首诗。

列宿回元朝北极，爽神晞露滴楼台。
佳人卷箔临阶砌，笑指庭花昨夜开。

多时窗外语呢喃，只要佳人卷绣帘。
大厦已成须庆贺，高门频入莫憎嫌。
花间舞蝶和香趁，江畔春泥带雨衔。
栖息数年情已厚，营巢争肯傍他檐。

南国佳人至，北堂罗荐开。
长裙随凤管，促柱送鸾杯。
云光身后落，雪态掌中回。
到愁金谷晚，不怪玉山颓。

佳人名莫愁，珠箔上花钩。
清镜鸳鸯匣，新妆翡翠楼。
𢭏衣明月夜，吹管白云秋。
惟恨金吾子，年年向陇头。

荷叶罩芙蓉，圆青映嫩红。
佳人南陌上，翠盖立春风。

轮廓休夸四字书，红窠写出对庭除。
时时买得佳人笑，本色金钱却不如。

蟾轮何事色全微，赚得佳人出绣帏。
四野雾凝空寂寞，九霄云锁绝光辉。
吟诗得句翻停笔，玩处临尊却掩扉。
公子倚栏犹怅望，懒将红烛草堂归。

金井栏边见羽仪，梧桐枝上宿寒枝。
五陵公子怜文彩，画与佳人刺绣衣。

洛阳才子邻箫恨，湘水佳人锦瑟愁。
今昔两成惆怅事，临邛春尽暮江流。

度白居易刘禹锡成周文酒会，吾友胜邹枚。
唯忆刘夫子，而今又到来。
欲迎先倒屣，亦坐便倾杯。
饮许伯伦右，诗推公干才。
久曾聆郢唱，重喜上燕台。
昼话墙阴转，宵欢斗柄回。
新声还共听，故态复相咍。
遇物皆先赏，从花半未开。
起时乌帽侧，散处玉山颓。
墨客喧东阁，文星犯上台。
咏吟君称首，疏放我为魁。
忆戴何劳访，留髠不用猜。
奉觞承麹糵，落笔捧琼瑰。
醉弁无妨侧，词锋不可摧。
水轩看翡翠，石径践莓苔。
童子能骑竹，佳人解咏梅。
洛中三可矣，邺下七悠哉。
自向风光急，不须弦管催。
乐观鱼踊跃，闲爱鹤裴回。
烟柳青凝黛，波萍绿拨醅。
春榆初改火，律管又飞灰。
红药多迟发，碧松宜乱栽。
马嘶驼陌上，鹢泛凤城隈。
色色时堪惜，些些病莫推。
涸流寻轧轧，余刃转恢恢。
从此知心伏，无因敢自媒。
室随亲客入，席许旧寮陪。
逸兴嵇将阮，交情陈与雷。
洪炉思哲匠，大厦要群材。
他日登龙路，应知免曝鳃。

绛刘禹锡白居易庾承宣杨嗣复共醉风光地，花飞落酒杯。
残春犹可赏，晚景莫相催。
酒幸年年有，花应岁岁开。
且当金韵掷，莫遣玉山颓。
高会弥堪惜，良时不易陪。
谁能拉花住，争换得春回。
我辈寻常有，佳人早晚来。
寄言三相府，欲散且裴回。

佳人惜颜色，恐逐芳菲歇。
日暮出画堂，下堦拜新月。
拜月如有词，傍人那得知。
归来投玉枕，始觉泪痕垂。

昔闻南国容华少，今日东邻姊妹三。
妆阁相看鹦鹉赋，碧窗应绣凤凰衫。
红芳满院参差折，绿醑盈杯次第衔。
恐向瑶池曾作女，谪来尘世未为男。
文姬有貌终堪比，西子无言我更惭。
一曲艳歌琴杳杳，四弦轻拨语喃喃。
当台竞鬬青丝发，对月争夸白玉簪。
小有洞中松露滴，大罗天上柳烟含。
但能为雨心长在，不怕吹箫事未谙。
阿母几嗔花下语，潘郎曾向梦中参。
暂持清句魂犹断，若睹红颜死亦甘。
怅望佳人何处在，行云归北又归南。

佳人但莫吹参差，正怜月色生酒卮。
山公取醉不关我，为爱尊前白鹭鹚。

君家双美姬，善歌工筝人莫知。
轧用蜀竹弦楚丝，清哇宛转声相随。
夜静酒阑佳月前，高张水引何渊渊。
美人矜名曲不误，蹙响时时如迸泉。
赵琴素所[嘉]，齐讴世称绝。
筝歌一动凡音辍，凝弦且莫停金罍。
淫声已阕雅声来，游鱼𪡋喁鹤裴回，主人高情始为开。
高情放浪出常格，偶世有名道无迹。
勋业先登上将科，文章已冠诸人籍。
每笑石崇无道情，轻身重色祸亦成。
君有佳人当禅伴，于中不废学无生。
爱君天然性寡欲，家贫禄薄常知足。
谪官无愠如古人，交道忘言比前躅。
不意全家万里来，湖中再见春山绿。
吴兴公舍幽且闲，何妨寄隐在其间。
时议名齐谢太傅，更看携妓似东山。

一朵花开千叶红，开时又不藉春风。
若教移在香闺畔，定与佳人艳态同。

如神若仙，似兰同雪。
乐戒于极，胡不知辍。
只欲更缀上落花，恨不能把住明月。
太山肉尽，东海酒竭。
佳人醉唱，敲玉钗折。
宁知耘田车水翁，日日日灸背欲裂。

一雨火云尽，闭门心冥冥。
兰花与芙蓉，满院同芳馨。
佳人天一涯，好鸟何嘤嘤。
我有双白璧，不羡于虞卿。
我有径寸珠，别是天地精。
玩之室生白，潇洒身安轻。
只应天上人，见我双眼明。

静只焚香坐，咏怀悲岁阑。
佳人忽有赠，满手红琅玕。
不独耀肌魄，将行为羽翰。
酬如上青天，风雪空漫漫。

青松虽有花，有花不如无。
贫井泉虽清，且无金辘轳。
客从远方来，遗我古铜镜。
挂之玉堂上，如对轩辕圣。
天龙睡坤腹，土蚀金鬣绿。
因知燕赵佳人颜似玉，不得此镜终不。

我有一端绮，花彩鸾凤群。
佳人金错刀，何似裁此文。

我爱正考甫，思贤作商颂。
我爱扬子云，理乱皆如凤。
振衣中夜起，露花香旖旎。
扑碎骊龙明月珠，敲出凤皇五色髓。
陋巷萧萧风{木片}{木片}，缅想斯人胜珪璧。
寂寥千载不相逢，无限区区尽虚掷。
君不见沈约道，佳人不在兹，春光为谁惜。

器琢仙珪美有余，席珍国宝比难如。
衔花乳燕看调瑟，衣锦佳人侍读书。
荀氏门风龙变化，谢家庭树玉扶疏。
即期寰海隆平日，归佐吾皇侍玉除。

栖托近佳人，应怜巧语新。
风光华屋暖，弦管牡丹晨。
远采江泥腻，双飞麦雨匀。
差池自有便，敢触杏梁尘。

二八佳人体似酥，腰间仗剑斩凡夫。
虽然不见人头落，暗里教君骨髓枯。

惟有松杉空弄月，更无云鹤暗迷人。
露凝金盏滴残酒，檀点佳人喷异香。

佳人去千载，溪山久寂寞。
野水浮白烟，岩花自开落。
猿鸟旧清音，风月闲楼阁。
无语立斜阳，幽情入天幕。

自道风流不可攀，却堪蹙额更颓颜。
眼睛深却湘江水，鼻孔高于华岳山。
舞态固难居掌上，歌声应不绕梁间。
孟阳死后欲千载，犹在佳人觅往还。

复道朝延火，严城夜涨尘。
骅骝思故第，鹦鹉失佳人。
禁漏虚传点，妖星不振辰。
何当回万乘，重睹玉京春。

红日已高三丈透，金𬬻次第添香兽，红锦地衣随步皱。
佳人舞点金钗溜，酒恶时拈花蘂齅，别殿遥闻箫鼓奏。

绝代佳人难得，倾国，花下见无期。
一双愁黛远山眉，不忍更思惟。
闲掩翠屏金凤，残梦，罗幕画堂空。
碧天无路信难通，惆怅旧房栊。

暮烟笼藓砌，戟门犹未闭。
尽日醉寻春，归来月满身。
离鞍偎绣袂，坠巾花乱缀。
何处恼佳人，檀痕衣上新。

去去，何处。
迢迢巴楚，山水相连。
朝云暮雨，依旧十二峰前，猿声到客船。
愁肠岂异丁香结，因离别，故国音书绝。
想佳人花下，对明月春风，恨应同。

红炉煖阁佳人睡，隔帘飞雪添寒气。
小院奏笙歌，香风簇绮罗。
酒倾金盏满，兰烛重开宴。
公子醉如泥，天街闻马嘶。

双玉斗，百琼壶，佳人欢饮笑喧呼。
麒麟欲画时难偶，鸥鹭何猜兴不孤。
歌婉转，醉模糊，高烧银烛卧流苏。
只销几觉懵腾睡，身外功名任有无。

秦楼东风里，燕子还来寻旧垒。
余寒犹峭，红日薄侵罗绮。
嫩草方抽碧玉茵，媚柳轻窣黄金缕。
莺转上林，鱼游春水。
几曲阑干遍倚，又是一番新桃李。
佳人应怪归迟，梅妆泪洗。
凤箫声绝沈孤雁，望断清波无双鲤。
云山万重，寸心千里。

语别意凄凄，零陵湘水西。
佳人金谷返，爱子洞庭迷。
旧馆逢花发，他山值鸟啼。
江天千里望，谁见绿蘋齐。

南国多佳人，莫若大堤女。
玉床翠羽帐，宝袜莲花距。
魂处自目成，色授开心许。
迢迢不可见，日暮空愁予。

春潭滉漾接隋宫，宫阙连延潭水东。
蘋苔嫩色涵波绿，桃李新花照底红。
垂菱布藻如妆镜，丽日晴天相照暎。
素影沈沈对蝶飞，金沙砾砾窥鱼泳。
佳人祓禊赏韶年，倾国倾城并可怜。
拾翠总来芳树下，踏青争遶绿潭边。
公子王孙恣游玩，沙阳水曲情无厌。
禽浮似挹羽觞杯，鳞跃疑投水心剑。
金鞍玉勒骋轻肥，落絮红尘拥路飞。
绿水残霞催席散，画楼初月待人归。

朝日照绮窗，佳人坐临镜。
散黛恨犹轻，插钗嫌未正。
同心勿遽游，幸待春妆竟。

天路来兮双黄鹄，云上飞兮水上宿。
抚翼和鸣整羽族，不得已，忽分飞。
家在玉京朝紫微，主人临水送将归。
悲笳嘹唳垂舞衣，宾欲散兮复相依。
几往返兮极浦，尚裴回兮落晖。
岸上火兮相迎，将夜入兮边城。
鞍马归兮佳人散，怅离忧兮独含情。

一槛构庭上，临川望益崇。
朗怀披夏日，高啸得清风。
紫府须黄霸，青山属谢公。
夜声闻动草，春意觉抽丛。
野迥云初白，天寒树间红。
月华深委素，淮色迥流空。
暮雨佳人到，良辰乐事同。
更怜初渡水，先咏子来工。

谁把芙蓉云外栽，亭亭秀丽四时开。
清宵皓月峰头挂，宛似佳人对镜台。
（见康熙十八年闵麟嗣撰《黄山志定本》卷六。
）。

佳人微醉玉颜酡，笑伾妆楼澹小蛾。

且将一叶系垂阳，角对清溪夏日长。
林下喜逢青竹卷，局边输却紫罗囊。
碧蹄骏马衔刍细，红粉佳人挈榼香。
伯仲历官年尽少，那知不笑汉冯唐。

老干疏枝浸寒碧，浅香孤韵带微霜。
迎风破萼未全折，含笑佳人对晓妆。

君不见邙山苑外上宫坟，相接累累萦蔓草。
宫亭远识南宫树，逶迤辗作南宫道。
一朝形影化穷尘，昔时玉貌与朱唇。
锦衾香覆青楼月，罗衣娇弄紫台云。
越娃楚艳君不见，赵舞燕歌愁杀人。
游鼙倏掩寂无晤，蛾眉何事须相妒。
九重见日闭鸳鸯，三泉今夕开狐兔。
驻马倚车望洛阳，御桥天阙遥相当。
佳人死别无归日，可怜行路尽沾衣。
（同前第二一八八页）。

语别意凄凄，零陵湘水西。
佳人金谷返，爱（一作“游”）子洞庭迷。
旧馆逢花发，他山值鸟啼。
江天千里望，谁见绿蘋齐？（均见《结一庐丛书》本《张说之文集》卷七）（按：结一庐本此二诗下署“王琚”。
《四部丛刊》影印龙池草堂刊本《张说之集》收张说《赠赵公》后，无署名。
《全唐诗》卷九八均收赵冬曦名下，实误。
赵公为王琚之封爵，岑仲勉先生《唐集质疑·赵公》已有考证，可参看。
友人陈祖言撰《张说年谱》云：“前一首第三句‘友寮同省阁’，琚先天元年八月擢拜中书侍郎，说二年七月为中书令，即为‘同省阁’。
……而冬曦无此经历。
两首诗俱言及零陵守，冬曦亦无此经历。
又前首五、六句‘我逐江潭雁，君随海上鸥’，冬曦为从六品下之侍御史，阶卑辞谦，在其地唱酬诗中均无此等平起平坐之语。
且说离岳赴荆，冬曦送之，说则未尝送冬曦也，故知必非冬曦诗。
”）。

晚函（一作“涵”）秋雾谁相似，如玉佳人带酒容。
（同书卷下《草木部·木芙蓉》）-1088-。

嫌褰锦帐长薰麝，恶卷珠帘晚著钗。
（见前书卷下《妓女》）（〖1〗川口久雄校注：“私注作‘《佳人难出》，田达音’。
集注作‘《古题》，作者不知。
或云菅三品作’。
底本‘白’字疑误。
”按：以上三联疑皆非白居易作。
因其出处甚早，仍附存之。
）。

秋水阔兮秋露浓，盛华落兮叹芙蓉。
菖花紫兮君不识，萍实丹兮君不逢。
想佳人兮密静处，颜如玉兮无冶容。
（见《李卫公别集》卷一）。

珍重佳人赠好音，彩笺芳翰两情深。
薄于蝉翼难供恨，密似蝇头未写心。
疑是落花迷碧洞，只思轻雨洒幽襟。
百回消息千回梦，裁作长谣寄绿琴。

绝代祇西子，众芳唯牡丹。
月中虚有桂，天上谩夸兰。
夜濯金波满，朝倾玉露残。
性应轻菡萏，根本是琅玕。
夺日霞千片，[凌]（陵）风绮一端。
稍宜经（一作“霑”）宿雨，偏觉耐春寒。
见说开元岁，初令植御栏，贵妃娇欲比，侍女妒羞看。
巧类鸳机织，光攒射月团。
渐移公子第，还种杏花坛。
豪士倾囊买，贫儒假乘观。
叶藏梧际凤，枝动镜中鸾。
似笑宾初至，如愁酒欲阑。
诗人忘芍药，释子愧梅檀。
酷烈宜名寿，姿容想姓潘。
素光翻露羽，丹焰赩鸡冠。
燕拂惊还语，蜂贪困未安。
傥令红脸笑，兼解翠眉攒。
少长呈连萼，娇矜寄合欢。
息肩移九轨，无胫到千官。
日耀香房折，风披蘂粉干。
好酬青玉案，称贮碧冰盘。
璧要连城与，[珠]（殊）堪十斛判。
更思初甲拆，那得异泥蟠。
骚咏应遗恨，农经祇粗刊。
鲁般雕不得，延寿笔将殚。
醉客同攀折，佳人惜犯干。
始知来苑圃，全胜在林峦。
泥潭当浇洒，庭除又绰宽。
若将桃李并，方觉效嚬难。
（见《文苑英华》卷三二一）。

妙乐佳人数步随，殿堂高敞盛威仪。
凤笙品弄檀唇散，鼍鼓喧鍧锦袖垂。
宝帐珍华光煦灼，玳筵花烛影参差。
酒酣回顾清歌妓。
粉面皆言某在斯。
（《灯下闲谈》卷下《梦与神交》。
）。

蓼稍蘸水火不灭，水鸟惊鱼银梭投。
满目荷花千万顷，红碧相杂敷清流。
孙武已斩吴宫女，瑠璃池上佳人头。
（见宋佚名《新编分门古今类事》卷十三引《翰苑名谈》并《诗话》。
）（〖1〗《新编分门古今类事》云：“江南李后主尝一日幸后湖，开宴赏荷花，忽作古诗云〖诗略〗。
当时识者咸谓吴宫中而有佳人头，非吉兆也。
”后果应验。
按：《增修诗话总龟》卷三一引《摭遗》谓此诗为李璟作，《全唐诗》卷八因之，实误。
《分门古今类事》同条后引李煜诗事甚详，可证。
文长，恕不备录。
）。

蓼稍蘸水火不灭，水鸟惊鱼银梭投。
满目荷花千万顷，红碧相杂敷清流。
孙武已斩吴宫女，瑠璃池上佳人头。
（见宋佚名《新编分门古今类事》卷十三引《翰苑名谈》并《诗话》。
）（〖1〗《新编分门古今类事》云：“江南李后主尝一日幸后湖，开宴赏荷花，忽作古诗云〖诗略〗。
当时识者咸谓吴宫中而有佳人头，非吉兆也。
”后果应验。
按：《增修诗话总龟》卷三一引《摭遗》谓此诗为李璟作，《全唐诗》卷八因之，实误。
《分门古今类事》同条后引李煜诗事甚详，可证。
文长，恕不备录。
）。

-1495-露湿胭脂拂眼明，红袍千裹画难成。
佳人胜尽盘中味，天意偏教岭外生。
橘柚远惭登贡籍，盐梅应合共和羹。
金门若得栽培地，须占人间第一名。
（见清汪森辑《粤西诗载》卷十三）。

钟山高高钟水绿，昔有佳人在幽谷。
台荒只见草萋萋，万卷不留谁更读。
（见明郭子章《豫章诗话》卷二。
）。

桂尊迎帝子，杜若赠佳人。
椒浆奠瑶席，欲下云中君。

闺夕绮窗闭，佳人罢缝衣。
理琴开宝匣，就枕卧重帏。
夜久灯花落，薰笼香气微。
锦衾重自煖，遮莫晓霜飞。

佳人能画眉，妆罢出帘帷。
照水空自爱，折花将遗谁。
春情多艳逸，春意倍相思。
愁心极杨柳，一种乱如丝。

桃花开东园，含笑夸白日。
偶蒙东风荣，生此艳阳质。
岂无佳人色，但恐花不实。
宛转龙火飞，零落早相失。
讵知南山松，独立自萧𫗋。

深宫高楼入紫清，金作蛟龙盘绣楹。
佳人当窗弄白日，弦将手语弹鸣筝。
春风吹落君王耳，此曲乃是升天行。
因出天池泛蓬瀛，楼船蹙沓波浪惊。
三千双蛾献歌笑，挝钟考鼓宫殿倾。
万姓聚舞歌太平，我无为，人自宁。
三十六帝欲相迎，仙人飘翩下云𫐌。
帝不去，留镐京。
安能为轩辕，独往入窅冥。
小臣拜献南山寿，陛下万古垂鸿名。

扬清歌，发皓齿，北方佳人东邻子。
且吟白纻停绿水，长袖拂面为君起。
寒云夜卷霜海空，胡风吹天飘塞鸿。
玉颜满堂乐未终，馆娃日落歌吹蒙。

融融白玉辉，暎我青蛾眉。
宝镜似空水，落花如风吹。
出门望帝子，荡漾不可期。
安得黄鹤羽，一报佳人知。

闺里佳人年十余，嚬蛾对影恨离居。
忽逢江上春归燕，衔得云中尺素书。
玉手开缄长叹息，狂夫犹戍交河北。
万里交河水北流，愿为双燕泛中洲。
君边云拥青丝骑，妾处苔生红粉楼。
楼上春风日将歇，谁能揽镜看愁发。
晓吹员管随落花，夜𢭏戎衣向明月。
明月高高刻漏长，真珠帘箔掩兰堂。
横垂宝幄同心结，半拂琼筵苏合香。
琼筵宝幄连枝锦，灯烛荧荧照孤寝。
有便凭将金剪刀，为君留下相思枕。
摘尽庭兰不见君，红巾拭泪生氤氲。
明年若更征边塞，愿作阳台一叚云。

汉水波浪远，巫山云雨飞。
东风吹客梦，西落此中时。
觉后思白帝，佳人与我违。
瞿塘饶贾客，音信莫令稀。

涉江弄秋水，爱此荷花鲜。
攀荷弄其珠，荡漾不成圆。
佳人彩云里，欲赠隔远天。
相思无由见，怅望凉风前。

佛刹出高树，晨光闾井中。
年深念陈迹，迨此独忡忡。
零落逢故老，寂寥悲草虫。
旧宇多改构，幽篁延本丛。
栖止事如昨，芳时去已空。
佳人亦携手，再往今不同。
新文聊感旧，想子意无穷。

迢迢芳园树，列映清池曲。
对此伤人心，还如故时绿。
风条洒余霭，露叶承新旭。
佳人不再攀，下有往来躅。

置酒临高隅，佳人自城阙。
已玩满川花，还看满川月。
花月方浩然，赏心何由歇。

亭宇丽朝景，帘牖散暄风。
小山初构石，珍树正然红。
弱藤已扶树，幽兰欲成丛。
芳心幸如此，佳人时不同。

