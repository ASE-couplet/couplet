南使孤帆远，东风任意吹。
楚云殊不断，江鸟暂相随。
月净鸳鸯水，春生豆蔻枝。
赏称佳丽地，君去莫应知。

蛮歌豆蔻北人愁，松雨蒲风野艇秋。
浪起䴔䴖眠不得，寒沙细细入江流。

蛮歌豆蔻北人愁，松雨蒲风野艇秋。
浪起䴔䴖眠不得，寒沙细细入江流。

蛮歌豆蔻北人愁，松雨蒲风夜艇秋。
浪起䴔䴖眠不得，寒沙细细入江流。

下杜乡园古，泉声绕舍啼。
静思长惨切，薄宦与乖暌。
北阙千门外，南山午谷西。
倚川红叶岭，连寺绿杨堤。
迥野翘霜鹤，澄潭舞锦鸡。
涛惊堆万岫，舸急转千溪。
眉点萱牙嫩，风条柳幄迷。
岸藤梢虺尾，沙渚印麑蹄。
火燎湘桃坞，波光碧绣畦。
日痕𫄠翠𪩘，陂影堕晴霓。
蜗壁斓斑藓，银筵豆蔻泥。
洞云生片段，苔径缭高低。
偃蹇松公老，森严竹阵齐。
小莲娃欲语，幽笋稚相携。
汉馆留余趾，周台接故蹊。
蟠蛟冈隐隐，班雉草萋萋。
树老萝纡组，岩深石启闺。
侵窗紫桂茂，拂面翠禽栖。
有计冠终挂，无才笔谩提。
自尘何太甚，休笑触藩羝。

娉娉袅袅十三余，豆蔻梢头二月初。
春风十里扬州路，卷上珠帘总不如。

木落楚色深，风高浪花白。
送君飞一叶，鸟逝入空碧。
猗欤白华秀，伤心倚门夕。
不知云涨遥，万里看咫尺。
萧萧青枫岸，去掩江山宅。
离觞有黄花，节物助凄戚。
潇湘入{氵霝}桂，一路萦水石。
烟萝拂行舟，玉濑锵枕席。
多君林泉趣，耽玩日成癖。
长啸凌清晖，襟情当雪涤。
登龙屈指内，飞誉甚籍籍。
未折月中枝，宁随宋都鶂。
曰余吞声地，举足伤瓦砾。
见尔一开颜，温明乃珠璧。
春风到云峤，把酒时相忆。
豆蔻花入船，鹧鸪啼送客。
飏天与瘴海，此去备沿历。
珍重春官英，加餐数刀帛。

醉眼从伊百度斜，是他家属是他家。
低声向道人知也，隔坐刚抛豆蔻花。

德星芒彩瘴天涯，酒树堪消谪宦嗟。
行遇竹王因设奠，居逢木客又迁家。
清斋净溲桄榔面，远信闲封豆蔻花。
清切会须归有日，莫贪句漏足丹砂。

懒移金翠傍檐楹，斜倚芳丛旧态生。
唯奈瘴烟笼饮啄，可堪春雨滞飞鸣。
鸳鸯水畔回头羡，豆蔻图前举眼惊。
争得鹧鸪来伴着，不妨还校有心情。

春楼处子倾城，金陵狎客多情。
朝云暮雨会合，罗袜绣被逢迎。
华山梧桐相覆，蛮江豆蔻连生。
幽欢不尽告别，秋河怅望平明。

袅娜腰肢澹薄妆，六朝宫样窄衣裳。
著词暂见樱桃破，飞盏遥闻豆蔻香。
春恼情怀身觉瘦，酒添颜色粉生光。
此时不敢分明道，风月应知暗断肠。

小槛移灯灺，空房锁隙尘。
额波风尽日，帘影月侵晨。
香辣更衣后，钗梁拢鬓新。
吉音闻诡计，醉语近天真。
妆好方长叹，欢余却浅颦。
绣屏金作屋，丝幰玉为轮。
致意通绵竹，精诚托锦鳞。
歌凝眉际恨，酒发脸边春。
溪纻殊倾越，楼箫岂羡秦。
柳虚禳沴气，梅实引芳津。
乐府降清唱，宫厨减食珍。
防闲襟幷敛，忍妒泪休匀。
宿饮愁萦梦，春寒瘦着人。
手持双豆蔻，的的为东邻。

袅袅复盈盈，何年坠玉京。
见人还道姓，羞客不称名。
故事谙金谷，新居近石城。
脸横秋水溢，眉拂远山晴。
粉薄涂云母，簪寒𥮾水晶。
催来两桨送，怕起五丝萦。
髻学盘桓绾，床依宛转成。
博山凝雾重，油壁隐车轻。
额点梅花样，心通棘刺情。
搔头邀顾遇，约指到平生。
鱼网徐徐襞，螺卮浅浅倾。
芙蓉褥已展，豆蔻水休更。
赵女怜胶腻，丁娘爱烛明。
炷香龙荐脑，辟魇虎输精。
管咽参差韵，弦嘈倰僜声。
花残春寂寂，月落漏丁丁。
柳絮联章敏，椒花属思清。
剪罗成彩字，销蜡脱珠缨。
邂逅当投珮，难难莫拊楹。
熨来身热定，舐得面痕平。
匣镜金螭怒，帘旌绣兽狞。
颈长堪鹤并，腰细任蜂争。
滴泪泉饶竭，论心石未贞。
必双成凤去，岂独化蝉鸣。
书远肠空断，楼高胆易惊。
数钱红带结，鬬草蒨裙盛。
{衤央}柳阑干小，侵波略彴横。
夜愁遥寄雁，晓梦半和莺。
翼秪思鹣比，根长羡藕幷。
可怜衣带缓，休赋重行行。

常思剑浦越清尘，豆蔻花红十二春。
昆玉已成廊庙器，涧松犹是薜萝身。
虽同橘柚依南土，终愧魁罡近北辰。
好向昌时荐遗逸，莫教千古吊灵均。

双飞双舞，春昼后园莺语。
卷罗帏，锦字书封了，银河雁过迟。
鸳鸯排宝帐，豆蔻绣连枝。
不语匀珠泪，落花时。

豆蔻花繁烟艳深，丁香软结同心。
翠鬟女，相与，共淘金。
红蕉叶里猩猩语，鸳鸯浦。
镜中鸾舞，丝雨，隔荔枝阴。

归路近，扣舷歌，采真珠处水风多。
曲岸小桥山月过，烟深锁，豆蔻花垂千万朵。

红豆蔻，紫玫瑰，谢娘家接越王台。
一曲乡歌齐抚掌，堪游赏，酒酌螺杯流水上。

袖敛鲛绡，采香深洞笑相邀。
藤杖枝头芦酒滴，铺葵席，豆蔻花间趖晚日。

衣飘豆蔻减浓香，脸射芙蓉失娇色。
（明刻本宋佚名《锦绣万花谷前集》卷十七引《霍小玉歌》）。

钩偷豆蔻花。
（审知。
）日动珑葱（左加王）。
（僧。
见《吟窗杂录》卷三十八。
）。

