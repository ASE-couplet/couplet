浣纱寂不好，辛苦触战箭。
东施无丽质，安稳嫁乡县。

碎琼揉香作肌骨，霁日吹红染肤色。
人间何处有此葩，一种风流初未识。
东隅月户编三千，夜修玉阙瀛洲前。
拂摇桂子偶坠此，雨露培植开韶妍。
史翁移根出葱蒨，雕斛持归翠微殿。
一朝丽质冠百昌，御墨分题落团扇。
何年流转江南乡，一本奚翅千金偿。
分枝接叶色已浅，纵有此花无此香。
绝爱西山佳丽地，蔼蔼修林倚清吹。
宁论斜日杏花酣，未许熙春海棠睡。
是时金气初高明，宇宙轩豁澄埃氛。
青霞绛雪互点缀，浓芬賸馥飘氤氲。
鹫峰繁黄今不数，破裓僧练裙女。
试看香御拥红云，肃奉虚皇游碧宇。
携持宝镜吹波金，寒光万顷空人心。
烦君控取红鸾住，便恐香魂夜飞去。

冶容丽质世鲜比，择对年少风流子。
并栏观鱼双戏水，妾心郎心誓如此。
一朝结束万里行，东欲到海西到秦。
醉中慷慨跃马去，出门十年无信音。
或传淫荡归不得，或传已作泉下客。
郎兮郎兮奈若何，恨泪彻夜孤枕滴。
君不闻鶑鶑锦字寄西游，玉环彩丝意绸缪。
郎心忍向他人笑，下床徒自为郎羞。
又不闻盼盼樽前小垂手，燕子楼深情独厚。
岂期红粉遽成灰，怨句空吟三百首。

故国名花夐不同，景阳机里织春风。
莫将丽质惊丹卉，只把孤根托化工。

泰华仙根不染尘，一枝冷淡种尤真。
俗缘梦断承妃步，色相空来坐佛身。
净比禅心月上女，妆羞丽质水边人。
纻袍羽扇吟相对，笑杀思王赋洛神。

唐时吕岩叟，换骨成神仙。
遗丹传老树，变化延其年。
丹香忽融液，散入苍崖巅。
长生孕灵草，茎叶何鲜鲜。
枯根挂碧落，吞吐流虚烟。
不受水土力，不随寒暑迁。
谁能登云梯，移来此檐边。
凡花与群木，丽质徒娟娟。
彭泽虽爱菊，两院荒金钱。
濂溪空爱荷，开落秋风前。
峭峰山中客，道眼明先天。
一线同寿眼，万古长绵延。
君不见祖龙痴欲采为药，海山何处驾楼船。

何须晚嫁独伤卢，云母无媒自纳模。
虹断美人情不竞，雨回神女分还疏。
敢同孙寿巧为态，颇称江淹懒著书。
叹息火笼俱丽质，当年风韵本何如。

山丹丽质冠年华，复有余容殿百花。
看取三春如转影，折来一笑是生涯。
绮罗不妒倾城色，蜂蝶难窥上相家。
京国十年昏病眼，可怜风雨落朝霞。

有古菱花，物来斯现。
演若倍瞻，仰山亲荐。
迷悟虽殊，寒光不变。
恶像弗祛，丽质奚羡。
历照千差，肯随物转。
觑破前尘，是谁对面。

锦幈谁染楚峰青，依约惟无涧水声。
丽质闲观欹缕枕，高唐云杳梦难成。

天生丽质绝尘埃，肯把胭脂漫污腮。
幸有清香过于雪，对人何止白皑皑。

